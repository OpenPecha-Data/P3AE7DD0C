(6)爾時師子遊歩菩薩白佛言。世尊。今説是偈(7)有幾所人得自利益。佛言。善男子。汝見是(8)大衆不。唯然已見。佛言。今説此法時。會(9)中有無量無數衆生共集。與天龍夜叉乾(10)闥婆阿修羅緊那羅迦樓羅摩睺羅伽等滿(11)在虚空。以説法之明乃至他方世界多所(12)饒益。九萬二千夜叉神皆發阿耨多羅三藐(13)三菩提心。増上慢比丘有五百人未得謂得。(14)聞是法無増上慢。得眞法信解一切法皆(15)是一相。不受諸法故漏盡得解脱。於是菩(16)薩衆中六萬二千人。信解諸法無障礙相得(17)無生法忍。何以故。如是説法於諸説法中(18)最爲第一。善男子。如我於然燈佛所。信解(19)諸法一相無礙。然後乃得無生法忍具足六(20)波羅蜜。所以者何。若菩薩於恒河沙劫。布施(21)持戒忍辱精進禪定智慧。若不知如是法相。(22)是人或能斷滅一切善根。善男子。汝見提(23)婆達多有大功徳善根成就三十二大人相。(24)有如是功徳。不知如是法相故。斷滅善根(25)墮大地獄(26)善男子。當知雖久發心有大功徳。不入是法(27)門皆能斷滅善根功徳。

