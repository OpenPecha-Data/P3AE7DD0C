爾時文殊師(8)利法王子。及彌勒菩薩白佛言。世尊。護念(9)是經於未來世後五百歳。當令此經普宣流(10)布皆得受持。魔若魔天不得其便。爾時佛(11)欲護念是法故左右顧視。即時十方恒河(12)沙無量國土六種震動。如是則爲護念是經。(13)及十方恒河沙諸佛亦護念是經。説是經時(14)十方國土中恒河沙等無量衆生得無生法(15)忍。何況得聲聞無學者。何況住學地者。爾時(16)阿難即從坐起。偏袒右肩白佛言。世尊。當以(17)何名此經。云何奉持。佛告阿難。是經名爲(18)諸法無行。説是經已。文殊師利法王子。彌勒(19)菩薩摩訶薩。師子遊歩菩薩摩訶薩。華戲慧(20)天子等。一切菩薩衆及阿難天人阿修羅等。(21)聞佛所説皆大歡喜

